<div>"

הורים ושחקנים,


במכתב זה יפורט על קבוצת כפר סבא "הוקס", פעילות הקבוצה, והשתתפות בפעילויות הקבוצה.

על הקבוצה:
קבוצת כפר סבא "הוקס", הינה קבוצת הפוטבול האמריקאי לתיכונים הראשונה בישראל, ופועלת מעל לשבע וחצי שנים.

ההוקס, אלופת המדינה בפוטבול אמריקאי לגילאי תיכון מזה 6 עונות ברציפות, ונכנסת לפעילות מלאה לקראת העונה השמינית שלה, במסגרת ליגת ה-"IHFL", ליגת הפוטבול האמריקאי לתיכונים בישראל.

הקבוצה הינה גוף עצמאי, המנוהלת על ידי אדם אחד, ומאומנת על ידי צוות מתנדבים בעל ניסיון רב והכשרה, שברובם שחקני הליגה הבוגרת או שחקני עבר.

כספי הקבוצה משמשים ברובם המוחלט לצורך פעילותיה לאורך העונה, רכישת ציוד, ופיתוח שחקניה והענף.

פעילות הקבוצה:
מרבית פעילות הקבוצה הנה השתתפות בפעילות ליגת ה"IHFL", ליגת הפוטבול האמריקאי לתיכונים בישראל, הפועלת תחת ההתאחדות לפוטבול אמריקאי בישראל (AFI), כשהיקף פעילות הקבוצה מתחיל כחצי שנה לפני תחילת עונת הליגה, ומסתיים בתום משחקה האחרון בעונה.

מעבר למטרה של זכייה באליפות עונת הפוטבול, שם צוות המאמנים דגש על לימוד פוטבול נכון ובטוח, פיתוח אופי השחקנים, פיתוח יכולות פיזיות ואתלטיות, והכנה פיזית ומנטלית לקראת המשך חייהם, עם דגש על שירותם הצבאי הקרב ובא.











השתתפות בפעילות הקבוצה:

ההשתתפות בקבוצה כרוכה בשתי הרשמות, הרשמה לקבוצה והרשמה לליגה.

הרשמה לקבוצה - 
מחיר ההשתתפות בפעילות הקבוצה לעונה הנו 2700 ש"ח, הפרוסים לתשעה תשלומים של 300 ש"ח, לנוחות ההורים והקבוצה.

אנא שימו לב שמבחינת הקבוצה התשלום הוא שנתי ולא לפי חודשי הפעילות, ולכן ייתכן כי חלק מהתשלומים יבוצעו בחודשים בהם פעילות הקבוצה כבר נעצרה.
עם זאת, במידה ושחקן יפסיק את פעילותו במהלך העונה, ניתן יהיה לעצור את התשלום בחודש שלאחר הפסקת פעילותו של השחקן, עד חודשיים לפני תום העונה.

התשלום לקבוצה כולל:
השתתפות בפעילויות הקבוצה
הסעות לפעילויות הקבוצה מחוץ לכפר סבא (משחקים, טורנירים, ושאר אירועי הליגה)
חולצת משחק עם שם משפחה ומספר השחקן אשר נשארת אצל השחקן בתום העונה
השאלת ציוד משחק למשך העונה (אנא ראו פירוט בהמשך)


ניתן לשלם במזומן או בכרטיס אשראי. תשלום מזומן אפשר להעביר חודשית למנהל הקבוצה, תשלום באשראי יעשה דרך אתר אינטרנט מאובטח, קישור יועבר בשבוע הקרוב.


ציוד משחק - 
שחקן המשתתף בפעילות הקבוצה יקבל להחזקתו למשך העונה ציוד משחק הכולל:
קסדה
מגיני כתפיים
מכנסי מגן
חולצת אימון

ציוד זה הנו רכוש הקבוצה, ואין לעשות בו שום שימוש מחוץ לפעילות הקבוצה וללא מאמן משגיח.
הציוד ניתן לשחקנים לשמירה למשך פעילותם בקבוצה על מנת שיוכלו לעשות בו התאמות ואחזקה (ניקיון).

תיקון הציוד במידת הצורך ו\או החלפתו יעשה על ידי מנהל הקבוצה.
לא ייגבה תשלום על ציוד שנהרס\נפגם במהלך שימוש נכון בפעילויות הקבוצה.
במקרה של אובדן ו\או נזק לציוד מחוץ לפעילות הקבוצה, יחויב השחקן בעלות הציוד לפי מחירון הנמצא אצל מנהל הקבוצה.

עקב מקרי עבר, מתבקשים שחקנים בעונתם הראשונה בקבוצה להעביר צ'ק פיקדון על סך 1500 ש"ח בעת קבלת הציוד. צ'ק זה יוחזר לשחקן בעת החזרת הציוד למנהל הקבוצה. שחקן אשר לא יחזיר ציוד הקבוצה 30 ימים לאחר הפסקת פעילות הקבוצה או מיום תשלומו האחרון לקבוצה (התאריך הבא קודם) צ'ק הפיקדון שלו ייפדה.

את הצ'ק יש לכתוב לפקודת: ניר פרוביזור, ללא תאריך.


הרשמה לליגה - 
הרשמה לליגה נעשית דרך אתר האינטרנט של הליגה.
ההרשמה כרוכה במילוי טופס פרטים אישיים, העלאת צילומי תמונת פספורט ות"ז השחקן, העלאת אישור רפואי ממכון בדיקה מורשה, ותשלום דמי הרשמה חד-פעמיים בסך 70 ש"ח.

ההרשמה לליגה אינה מנוהלת על ידי הקבוצה אלא על ידי הליגה, ולכן, במידת הצורך, יש לפנות לאורי שטרנבך, מנהל ליגת התיכונים.
את פרטיו ניתן למצוא במכתב הליגה להורים ולשחקנים.

לינק לטופס ההרשמה:
טופס הרשמה לליגת הפוטבול לתיכונים

מכתב הליגה להורים ולשחקנים

נא לעקוב אחרי טופס ההרשמה בדייקנות, שחקן שלא ירשם הרשמה מלאה לא יוכל להשתתף בפעילות הליגה, ולא תהיה לקבוצה אפשרות לסדר זאת.




בכל שאלה ניתן לפנות למנהל הקבוצה, ניר פרוביזור - 

טלפון: 054-7898-392
אימייל: contact@hawks.co.il
עמוד הקבוצה בפייסבוק: https://www.facebook.com/KSHawks

אנא התחשבו בכך שאני עובד במשך היום בשעות העבודה המקובלות.
במידה ולא ניתן להשיג אותי השאירו הודעה (SMS/Whatsapp) ואחזור אליכם בהקדם.

שתהיה לכולנו עונה מוצלחת!

"</div>
